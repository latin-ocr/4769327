ὅ

 

nium in hac fabula lepidissima, ut aegre ea carere velis, tamen cum consilio fabulae non tam

arcte quam ceterae cohaeret. At etiam eo, quod postremo monuimus, veniam poetae repetere¹
possumus. Nam primum scenae quae antecedunt non multum sane continent quod causam

ridendi praebeat, deinde toti orationi , qua Dicaeopolis causam suam agit, seria inest
sententia, quanquam singula nonnulla risum excitent. Itaque bene a poeta institutum est, ut
scenam lepidissimam facetiarumque plenissimam interponeret, qua animi a severitate paullum
remitterent risuqu'e relaxarentur ac denuo ad gravitatem severitatemque reficerentur.

Iam breviter de eis, quae inde a v, 496 parabasin antecedunt, agere possumus, ut
etiam haec cum poetae consilio bene conciliari posse intellegamus. Ac primum quidem Dicaeo-
polis se· de rebus publicis absentibus sociis, qui Dionysiis vernis tributa Athenas ferebant,
Lenaeis (quibus Acharnensium fabula docta est) non aderant, libere dicturum esse profite‘nm
priusquam autem Lacedaemonios excusare incipit, se patriae esse amantissimum ac vel maxime
eos odisse, qui summo damno ipsum quoque affecerint, praefatur. At quod illi bellum inceperint,
propterea eos non magnopere esse vituperandum immo ne hos quidem neque civitatem Athenien-
sium, sed pravos quosdam homunculos pro belli auctoribus habendos esse3 eos calumniis vexasse
Megarenses, hos offendisse Periclem, qui decretis eos ex omni ditione Attica expulerit. Hinc
auxilium Lacedaemoniorum, quorum deprecatione ab Atheniensibus reiecta exortum esse bellum
pro supplicibus et oppressis Megarensibus nulla illorum culpa. Quae optime comparata esse
ad cives movendos, ut iam belli propter minimam causam ab eis adducti a Lacedaemoniis pro
civitate oppressa Megarensium incepti finem faciant, concedent omnes, Deinde etiam chori
illius bellicosi alteram partem ad Dicaeopolis sententiam traductam esse videmus; ut vero hic
transitus iustos quosdam gradus haberet neve sententia bellica patrono ac defensore careret,
lepide fixit Aristophanes alteram chori partem adhuc in sua sententia permanentem atque
,Lamachum gravissimum belli defensorem bellique studiosissimum advocantem. Quem deridet
Dicaeopolis, quod cum tanto armorum apparatu prodeat, quanquam sit tantum σπουδαρχίδης ¹)
et μισθαρχίδης. ²) Probissimos contra viros Acharnenses nullam accepisse mercedem neque
honores summo studio arripuisse summa arte additum, ut comprehendi liceat, cur iam totus
chorus παράβασιν instituens commatium incipiat:

ἀνὴρ νικᾷ τοῖσι λόγοισιν, καὶ τᾶν δῆμον μεταπείθει

περὶ τῶν σπονδῶν.

Quibus verbis comitatur abeuntem Dicaeopolin, qui forum in agro suo constituit, in
quo per pacem suam commercia agant Peloponnesii, Megarenses, Boeoti, non Lamachus, quem
unum nominat eorum, qui bellum cupiunt. Verbis autem quae sequuntur:

ἀλλ’ ἀποδόντες τοῖς ἀναπαίστοις ἐπίωμεν,
chorus se accingit ad anapaestos sive parabasin propriam, qua poetae nomine ad ipsos specta-
tores verba iacit.

¹) cf. schol. ad v. 595: σπουδάζων περὶ ἀρχῆς.

²) Quod schol. ad v. 597 recte explic-22 μισθὸν λαμβάνων sc. ὑπὲρ ἀρχῆς quod exercitum duceret
Lam-chun, quae quidem explicatio melius eum eo qnod poeta dixit σπουδαρχίδης convenit qum ea quam addit
sehoL: ἢ ὅτι τοὺς τῶν στρατιωτῶν μισθοὺς ἤσθιεν.

