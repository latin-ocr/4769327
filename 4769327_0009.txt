Dc parabasi in Aristophanis Acharnensibus commentatis).-

Iam hominum doctorum opera effectum est, ut fabulae Aristophaneae meliorum codicum
ope atque auxilio, quatenus pro subsidiorum nostrorum virtute fieri poterat, satis emendate
legantur, quamvis in singulis etiamnunc plura restent, de quibus adhuc dubitari liceat; sed hoc
de quovisuno fere veterum scriptore diei potest. In universum certe in verbis poetae con·
stituendis nos eam sormam, quae ad Alexandrinorum tempora pervenerit, recepisse ac nonnullis
locis coniectura in artis criticae regulis legibusque exstructa etiam ulta-a eos processisse nostro
iure gloriamur. Sed ut fit, si uni literarum parti studio quodam egregio operam nostram na-
vamus, praeter hanc aliam partem solemus neglegere, id quod etiam in hoc poeta locum habuit·
Nam interpretationem Aristophaneam plus iusto iacere iam inter omnes constat: quae est
causa, cur etiamnunc diversissima de poeta certe veterum comicorum praestantissimo proferan-
tur iudicia') Itaque hac scribendi opportunitate usus ad explicandas eius fabulas aliquid con-
ferre mihi proposui, ac ne ipse quoque in singulis locis tractandis, quae propter quamlibet
difficultatem criticam offensionem moveant, consisterem, mihi fabulam elegi Achai-nendum, quae
quidem fabula consentiente hominum doctorum iudicio optime nobis prodita est. Cur denique
ad parabasin delatus sim, facile quilibet unus intellegit.

Priusquam autem ad interpretationem singulorum accedam, paucis primum de eo agen·
durh erit, quemnam locum haec parabasis in fabula in universum teneat, quomodo cum ceteris
fabulae partibus cohaereat et qua ratione cum consilio poetae, quod per totam fabulam secutus
sit, conciliari possit. Hoc quidem facile apparet poetam hac fabula Atheniensibus commendare
voluisse pacem, cui consilio singula quaeque accommodata et adaptata sunt; tota igitur actio ad
hune unum eundemque finem dirigitur atque contendit. Itaque proponenda sunt primum pacis
commoda, quibus animi civium ut cum hostibus bellum componant commoveantur allicianturque‚
deinde perstringere potest etiam mala nonnulla, quae in ipsa civitate paci obsistant et, quo-
minus tranquillo animo et voluptate quadam illis commodis frui liceat, impediant, unde non

¹) Cf. Leutsch. in Philol. vol. 1. 1846 p. 464
1

