§4

 

hostilem animum mutaret propitio erga pacem animo, quod' quidem Dicaeopoli 'perficiendum
emt. Deinde vero ille chorus nobis ante oculos ponit eam partem Atheniensium, qui ιιι
Acharnenses belli maxime studiosi 'erant nec verbum ullum ’de‘ 'pace cum hostibus facienda ⁴
accipere volebant. Atqm poetae consilium eo continetur, quod hanc civium partem admeliorem
sententiam pacisque amorem traducere conatur. Iam Acharnen'ses huius fabulae iustis
causis ac rationibus a Dicaeopoli eo permotos esse fingit, ut sub exitum fabulae eum summis
ornent laudibus, qui pacis defensor exstiterit. ¹) Hoc sane movere poterat etiam ipsos Achar-
nenses bellicososque Athenienses iratosque mitigare et pacare eorum animos, qui si hac
mtione paci conciliarentur, poeta quod volebat consecutus erat. Itaque usque quaque intel-

: legimus, quam bene hic singula quaeque cohaereant, quanquam omnia simul etiam ad comoediae

- naturam optime adornata sunt.

Iam dicendum est de v. 366 — v. 383, quibus versibus Dicaeopolis primum se nullis
ambagibus ad rem ipsam accessurum neque ut vulgo oratores verboruma tanquam scutis sese
insu-acturum esse dicit, deinde pericula sua exponit in iudicibus assuetis audire laudes urbis
et in iudicando mordere, quod poetae personam induens confirmat suo ipsius exemplo: nam
summa difficultate se in iudicio evasisse calumnias Cleonis de comoedia praeterito anno acta.
His vero ,nihil aliud continetur nisi quam dicunt captationem benevolentiae, qua poeta cum tan-
tum ineat certamen contra potentiorem in republica civium partein, benignum a spectantibus
animum >impetrare studet. Atque honeste probeque et animo bene de rebus publicis sentiente
optima consilia civibus, cum ne maxima quidem pericula reformidet, dare sibi propositum esse
declarat, quam animi honestatem, ut hic statim id animadvertamus, etiam parabasi com-
probare conatur.

Quae vero sequuntur usque ad v. 495, sic erunt explicanda, Judicum coram quos
causam agere periculosissimum sit quod misericordiam implorare studeat Dicaeopolis, haud
facile miremur. Sed de ratione ea qua hoc fiat, paullo aliter iudicandum esse videtur. Abit
ille supplicis miserrimi habitum sumpturus ab Euripide quem eleganter sane deridet. Qua
in scena mihi duae res maxime notandae videntur3 primum enim hic optime descriptam habemus
naturam mendicorum semper semperque novi quid poscentium. Illo vero tempore mendicorum
multitudo apud Athenienses magnopere crevit, cum rustici omnes in urbem convenire coacti
essent,²) quod Aristophanes belli malorum esse recte arbitrabatur: itaque significat belli
angustiis mendicorum pestem civitatem invadere, cum pace sacta uberrimum commerci-
um divitiasque florere videas. Quam quidem sententiam non satis clare expressam
esee concedimus ac fortasse plus hic latere existimamus quam poeta ipse in animo
habuit. Deinde autem lepidissimam hic habes parodiam Euripidis3 cur hic Aristophanes
ad Euripidem devenerit, etiam hoc cum comoediae- consilio potest sane conciliari. Indicare
enim vult tales poetas nihili existimandos esse neque unum in ea pace, cuius ipse imaginem sibi
effinxerit, locum posse obtinere. Sed ne hoc quidem tam clare significavit, ut me nimium in
hac quoque re quaesivisse iure quis contendere possit. Itaque quanquam scena sit facile om-

¹) Cf. v. 9⁷1 ηψπ εἶδες ὦ εἶδες ὦ πᾶσα πόλι τὸν φρόνιμον ἄνδρα τὸν ὑπέρσοφον x. nl. et v. 1008:

ζηλῶ σε τῆς εὐβουλίας.
⁸) Cf. Thuc. 11, 14—17. Ar. qu. 803 sqq.

